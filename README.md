# Δημιουργία Συμμετρικού Κλειδιού από έναν Κωδικό Πρόσβασης

Το πρόγραμμα δημιουργεί ένα συμμετρικό κλειδί για τον αλγόριθμο AES και το αποθηκεύει σε ένα αρχείο. 
Το κλειδί παράγεται από έναν κωδικό πρόσβασης, μια διαδικασία γνωστή ως κρυπτογράφηση με βάση τον κωδικό πρόσβασης (Password-BasedEncryption - PBE). 
Ο κωδικός πρόσβασης παρέχεται ως πρώτο όρισμα του προγράμματος και το όνομα του αρχείου ως δεύτερο.

Το πρόγραμμα παράγει κλειδιά 128-bit, καθώς αυτό απαιτείται από τον αλγόριθμο AES. 
Για την αντιμετώπιση του PBE χρησιμοποιήται μια συνάρτηση μετατροπής κωδικού πρόσβασης σε κλειδί, γνωστή ως PBKDF2 (Password-Based Key Derivation Function 2).
Πρόκειται για μια γενική συνάρτηση κατακερματισμού πολλαπλών επαναλήψεων, η οποία μπορεί να παραμετροποιηθεί με μια άλλη συνάρτηση κατακερματισμού με κλειδί. 
Στην προκειμένη περίπτωση χρησιμοποιείται η HMAC με SHA-1.
